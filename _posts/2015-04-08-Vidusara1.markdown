---
layout: post
title:  මෑතකදී සොයා ගැනුණු 'පිටසක්වල සංඥාව' භූගෝලීය කැළඹීමක් නිසා ඇති වූ බව සොයා ගැනේ
date:   2015-08-08 00:10:45
categories: Articles
excerpt_separator: <!--more-->
---

මෑතකදී විශාල කතාබහකට ලක් වූ අභ්‍යවකාශයේ සිට ආ මෙම 'අමුතු සංඥාව' ඇති වූයේ පැරණි සෝවියට් චන්ද්‍රිකාවක් නිසා හට ගත් භූගෝලීය වෙනස්වීමක් නිසා බව රුසියාවේ Ratan - 600 රේඩියෝ දුරේක්ෂයේ සේවයේ නියුතු පර්‍යේෂකයන් පිරිසක් විසින් තහවුරු කරන ලදි.

මෙම සංඥාව 2015 මැයි මස පළමු වරට සොයා ගැනුණු අතර, එය HD 164595 නම් තාරකාවෙන් නික්මෙන බවට මුලදී මත පළවුණි. එහෙත් මෙම සංඥාවඉතා තීව්‍ර වීම බොහෝ දෙනාගේ සැකයට භාජනය විය. 

<!--more-->

"අපට සත්‍යවශයෙන්ම අසාමාන්‍ය සංඥාවක් දර්ශනය වුණා. නමුත් වැඩිපුර මේ පිලිබදව සොයා බැලීමේදී එය පැරණි සෝවියට් යුධ චන්ද්‍රිකාවකින් නික්මුණු බවට අපට පෙනී ගියා" යි රුසියානු පුවත් ඒජන්සිය වන TASS වෙත, රුසියානු විද්‍යා ඇකඩමියේ සාමාජිකයෙකු වන ඇලෙක්සැන්ඩර් ඉපාටොව් කියා සිටියේ ය.

මෙම සංඥාව ප්‍රචලිත වූයේ ජනප්‍රිය තාරකා විද්‍යා රචකයකු වන පෝල් ගිල්ස්ටර් විසින් මෙය පිලිබදව තම බ්ලොග් අඩවියේ දැක්වීමත් සමගය.

මෙම සංඥාව සෙන්ටිමීටර 2.7 ක තරන්ග ආයාමයකින් හා ගිගා හර්ට්ස් 11 ක සංඛ්‍යාතය්කින් යුක්ත වූ අතර එහි තීව්‍ර්තාව රූපවාහිනී සංඥාවකට සම කළ හැකි මට්ටමක විය.

මෙම සොයාගැනීම වඩා සිත්ගන්නාසුලු වූයේ එය අපගේ සූර්‍යයාට සමනකම් දක්වන HD 164 595 නම් තාරකාවෙන් නික්මුණාක් මෙන් දිස් වීමය.

මෙම තාරකාව අපගේ සූර්‍යාට වඩා තරමක් ඝනත්වයෙන් හා වයසින් අඩු වුවද එහි උෂ්ණත්වය හා සංයුතිය බෙහෙවින් සූර්‍ය්‍යා හා සමාන වේ.

මෙම කරුණු නිසා මෙම සංඥාව පිලිබද උද්‍යෝගය කෙතරම් වැඩි වුණිද යත්, SETI (Search for Extraterrestrial Intelligence ) ව්‍යාපෘතියෙහි පර්‍යේෂකයන් පවා මෙම තාරකාව පිහිටි හර්කියුලීස් තාරකා රාශිය අවට Allen Telescops Array නම් දුරේක්ෂ පද්ධතිය උපයෝගී කර ගනිමින් පිරික්සන ලදි. නමුත් ඔවුන් වැඩිදුර යමක් සොයා ගැනීමට අපොහොසත් විය.

අවසානයේදී මෙම සංඥාව ඇති වූයේ චන්ද්‍රිකාවකින් යන නිවේදනයත් සමග බොහෝදෙනාගේ අපේක්ෂා සුන් වුවද, මෙවන් අවස්ථවකදී විද්‍යාත්මක ප්‍රජාව දැඩි උද්‍යෝගයකින් යුතුව කටයුතු කරනු දැකීම ප්‍රශංසනීය ය. 


පෙරදී හදුනා නොගත් විශාල ග්‍රහකහක් පොළොව අසලට පැමිණ ඇත

මීටර 35ක් පමණ දිගකින් යුතු විශාල ග්‍රහකයක් ප්‍රුථිවිය වෙත අසාමාන්‍ය ලෙස සමීප වී ඇත. මෙහි විශේෂත්වය වන්නේ විද්‍යායින් මෙය හදුනාගෙන ඇත්තේ එය පොලොවට මෙසේ සමීප වීමෙන් පසුව පමණක් වීමයි.

 තම ගමනේදී මෙම ග්‍රහකය ප්‍රුථිවිය වෙත කිලෝමීටර 100,000 ක් තරම් ආසන්නයට (ප්‍රුථිවිය හා සද අතර දුරප්‍රමාණයෙන් 1/4 ක් පමණ) පැමිණි අතර ගැටලුව නම් එය මෙතරම ළගා වීමට පෙර කිසිවෙකුත් මෙවන් ග්‍රහකයක් පැවති බව නොදැන සිටීමය. 

කෙසේවෙතත් 2016QA2 ලෙස නම් කරනු ලැබූ මෙම ග්‍රහකය පළමු වරට සොයා ගනු ලැබූයේ පසුගිය අගෝස්තු 27 වන දින වූ අතර, ඒ අන්තර්ජාතික තාරකා විද්‍යා ස‍ංගමයේ සුළු ග්‍රහලෝක පිලිබද මධ්‍යස්ථානය (Minor Planet Centre - MPC) විසිනි. 
( MPC මගින් සුළු ග්‍රහලෝක, උල්කාපාත, වල්ගාතරු පිලිබද දත්ත ඒකරාශී කිරීම් සිදු කරනු ලබයි)

අගෝස්තු 28 වන දිනදී මෙම ග්‍රහකය ප්‍රුථිවිය වෙතට උපරිම ලෙස ළගා වූ අතර, එවිට ලබා ගන්නා ලද දත්ත වලට අනුව MPC විසින් මෙම ග්‍රහකය මීටර 16 ත් 42 ත් අතර දිගකින් යුක්ත වන බවත්, එය පොලොව මට්ටමේ සිට 0.22 චන්ද්‍ර දුරකින් (lunar distance - එක් චන්ද්‍ර දුර ප්‍රමාණයක් කිලෝමීටර 384, 400 දුරකට සම වේ.) 

නමුත් අපට උල්කාපාතයක් හදුනා ගැනීමට නොහැකි වීම අසාමන්‍ය කරුණක් නොවේ.

NASA ආයතනයේ ඇස්ත්මේන්තුවලට අනුව මේ වන විට කි.මී 1 කට වඩා විශාල ප්‍රුථිවි ආසන්න වස්තු (Near Earth Objects - NEOs) වලින් 90% ප්‍රමාණයක් ද, මීටර 160 ක් ප්‍රමාණයේ NEOs වලින් 30% ප්‍රමාණයක් ද හා මීටර 30 ප්‍රමාණයේ NEOs වලින් 1% ප්‍රමාණයක් පමණක් ද වශයෙන් දැනට හදුනාගෙන ඇත.

යම් වල්ගාතරුවක් හෝ ග්‍රහකයක්, NEO එකක් බවට පත් වන්නේ එහි සූර්‍ය්‍යාට ආසන්නතම දුර නක්ෂත්‍ර ඒකක 1.3 කට වඩා වැඩි වුවහොත් පමණි. ( නක්ෂ්ත්‍ර ඒකක 1 = කි.මී. 149, 598, 000) 

මෙම කුඩා අභ්‍යවකාශ වස්තූන් පිළිබදව අප මහත් අවධානයෙන් සිටිය යුතු වේ. මන්දයත් මේවා ප්‍රුථිවිය ආසන්නයටම පැමිණෙන තෙක් හදුනාගත නොහැකි වීමත්, මේවා ප්‍රුථිවියට පතිත වුවහොත් සැලකිය යුතු හානියක් වීමට ඉඩ ඇති නිසා ය.

අප විසින් මෙසේ පසුගිය සතියේ සොයා ගත් මෙම ග්‍රහකයෙහි කක්ෂය ද පුදුමය උපදවනසුලු වේ.

"ඔබ මෙම ග්‍රහකයෙහි ගමන් පථය දෙස විපරම් කර බලන විට, එය ප්‍රුථිවියට ලගා වන ආකාරය පැහැදිලි වනු ඇත. නමුත්, සමස්ථයක් වශයෙන් ගත් කල, එයට ඇත්තේ ඉලිප්සාකාර පථයක් වන අතර, එය බුධ, සිකුරු හා අගහරු යනාදී ග්‍රහලෝක සීමාවන් දක්වා ද විහිදෙන බව ඔබට පෙනී යනු ඇත." යි රියා මිස්රා පවසා සිටියි.

කෙසේ නමුත් මේ වන විට ප්‍රුථිවියෙහි නොගැටී, අපව ගලවා ගත් මෙම ග්‍රහකය පොලොවෙන් ඔබ්බට වන අභ්‍යවකාශය දෙසට පියමං කරමින් සිටී.


නව වන ග්‍රහලොවින් සෞරග්‍රහ මණ්ඩලයට එල්ල වන තර්ජනය

නව වන ග්‍රහලෝකයක් පැවතීම පිලිබද සම්භාවිතාවය තාරකා විද්‍යා ලෝලීන් හට සුභ ආරංචියක් වනු නිසැකය. නමුත්, නවතම අධ්‍යයනකට අනුව නව වන ග්‍රහලෝකයක් පැවතීම සෞරග්‍රහ මණ්ඩලයේ දෘෂ්ටි කෝණයට අනුව සුභ ආරංචියක් නොවනු ඇත.

එක්සත් රාජධානියේ විද්‍යායකුගේ ගණනය කිරීම් වලට අනුව, නව වන ග්‍රහලෝකයක පැවැත්ම සූර්‍ය්‍යා මිය යන අවධිය වන විට දී සෞරග්‍රහ මණ්ඩලයේඅනෙකුත් ග්‍රහලෝක වෙත ප්‍රබල තර්ජනයක් එල්ල කරනු ඇත. ඔහු පවසන පරිදි මෙම උපකල්පිත නව වන ග්‍රහලොව විසින් සෞරග්‍රහ මණ්ඩලයේ අනෙකුත් ග්‍රහලෝක එකක් හෝ කිහිපයක් ඉවතට යැවිය හැකි තරම බලපෑමක් ඇති කරනු ඇත.

මෙම වසර ආරම්භයේදී, තාරකා විද්‍යායින් විසින් නෙප්චූන් ග්‍රහයාට ඔබ්බෙන් වන විශාල වස්තුවක පැවැත්මට තුඩු දෙන සාක්ෂි ඉදිරිපත් කරන ලදි. ඔවුන් යෝජනා කරන අන්දමට මෙය අපගේ නවතම ග්‍රහලෝකය වීමට ද ඉඩ ඇත.

සෞරග්‍රහ මණ්ඩලයේ කෙළවර සීමාවෙහි වන කුයිපර් පටියෙහි (Kuiper Belt) වන පාෂාණමය වස්තු වල චලිතය අධ්‍යයනය කිරීමේදී, ඒවායේ චලිතයට බලපෑම් කරන විශාල ගුරුත්වාකර්ෂණයක් ඇති කළ හැකි තරම් ස්කන්ධයක් සහිත මෙතෙක් හදුනා නොගත් වස්තුවක් පැවතිය යුතු බව ඔවුනට පෙනී ගොස් ඇත.

වෝර්වික් විශ්වවිද්‍යාලයේ තාරකා භෞතික විද්‍යාය දිමිත්‍රි වේරාස් ට අනුව, මෙම විශාල ස්කන්ධයක් සහිත වස්තුව විසින් අදින් අවුරුදු බිලියන ගණනකට පසු, එනම් සූර්‍ය්‍යා සුදු වාමන අවස්ථවට පත්වන විටදී, අනෙකුත් ග්‍රහලෝක වලට ගැටලුකාරී තත්ත්වයක් ඇති කරනු ඇත.

විද්‍යායින්ගේ අනුමාන වලට අනුව, මෙම නව වන ග්‍රහලොව අපගේ ප්‍ර්ථිවිය මෙන් 10 ගුණයකටත් වඩා විශාල වන අතර, කුයිපර් පටියේ විපර්‍යාස අධ්‍යයනය කල විද්‍යායින්ට පවසන පරිදි මෙම ග්‍රහලොව සූර්‍යා වටා වසර 10000 ත් 20000ත් අතර වන පරිභ්‍රමණ කාලයක් සහිත අති විශාල කක්ෂයක ගමන් කරමින් පවතී.

මේ වන විටත්, මෙම ග්‍රහලොවෙහි පැවැත්ම උපකල්පිත තත්ත්වයක පැවතුණද, පර්‍යේෂකයින්හට විසින් මෙම උපකල්පනය තහවුරු කළහැකි සාධක ලැබෙමින් පවතී.

අදින් වසර බිලියන 7 කට පමණ පසු, අපගේ සූර්‍යයා රතු යෝධ අවස්ථාවෙහි සිට සුදු යෝධ අවස්ථාවට පත් වන විට, මෙම ග්‍රහලොව සෞරග්‍රහ මණ්ඩලයේ අනෙක් ග්‍රහලෝක වල ගමන් පථ හරහා ගොස් ඝට්ටනයන් ඇති වීමේ ප්‍රවණතාවක් ඇති බව වේරාස් පවසා සිටී.

මෙය සිදුවන විටදී, රතු යෝධ අවස්ථාවේ පසුවන හිරු තමන්ගේ ස්කන්ධයෙන් භාගයක කොටසක් මුදා හැර ප්‍රසාරණය වනු ඇත. හිරු මෙසේ ප්‍රසාරණය වෙමින් බුධ, සිකුරු, අගහරු හා අපගේ ප්‍රුථිවියද ගිල ගෙන අවසානයේදී දීප්තිය හා ඝනත්වය අඩු සුදු වාමන තාරකාවක් බවට පත්වනු ඇත.

මෙසේ සූර්‍යයා විසින් ස්කන්ධය මුදා හැරි පසු, බ්‍රහස්පති, සෙනසුරු හා නෙප්චූන් යන ග්‍රහලෝක සූර්‍ය්‍යාගෙන් ඉවතට ඇදී යනු ඇත. නමුත් මේ වන විට, නව වන ග්‍රහලොව ඉතා ඈතින් පවතිනු ඇති නිසා වේරාස් සිතන අන්දමට එය ඉවතට ඇදී නොයනු ඇත. ඒ වෙනුවට නෙප්චූන් හා යුරේනස් හට තර්ජනයක් එල්ල කරන පරිදි මෙම නව වන ග්‍රහලොව නව කක්ෂයකට ඇතුළු වනු ඇත.

මේ සියල්ල සලකා බලන කල මෙම නව වන ග්‍රහලොව සැබවින්ම පවතී නම් සෞරග්‍රහ මණ්ඩලයට ප්‍රබල තර්ජනයක් ඇති කරනු ඇතැයි වේරාස් විශ්වාස කරයි.

නමුත් මෙම 'ඉරණම' ඇති වන්නේ අදින් වසර බිලියන ගණනාවකට පසුවය. ඒ වන විට, පොලොව මත ජීවය සූර්‍යයාගේ ප්‍රසාරණය නිසා වද වී ගොස් තිබෙනු ඇත. 


නාසා ආයතනයේ කෘත්‍රිම අගහරු පරීක්ෂාව අවසන් අදියරට


හවායිහි තනන ලද වැසුණු අර්ධගෝලාකාර ගොඩනැගිල්ලක් තුළදී, පුද්ගලයින් 6 දෙනෙකුගේ ස්වේච්ඡා සහභාගීත්වය යටතේ පැවති අගහරු ග්‍රහයා මත වාසය කිරීම අනුකරණය උදෙසා වූ පර්‍යේෂ්ණය එහි අවසන් අදියරට එළඹ තිබේ.

දින 365 ක් පුරාවට, HI - SEAS (Hawaii Space Exploration Analog and Simulation) කණ්ඩායම Mauna Loa නම් දිවයිනේ අගහරු පෘෂ්ථයට සමාන වන ප්‍රදේශයක් ආවරණය වන පරිදි තැනූ අර්ධ ගෝලීය සැකැස්මක් තුළ ජීවත් විය.

ගෙවී ගිය වසර පුරාවටම, මෙම කණඩායම් සාමාජිකයින් හට ඔවුන්ගේ වාසස්ථායෙන් පිටතට යාමට සිදුවූයේ අභ්‍යවකාශ ඇදුමෙන් වූ අතර පිටත ලෝකය සමග ගනුදෙනු සියල්ල විද්‍යුත් තැපෑල මගින් සිදු විය. මෙම විද්‍යුත් තෑපෑල යැවීම හා ලැබීම මිනිත්තු 20 ක් දක්වා ප්‍රමාද කර තිබුණු අතර ප්‍රුථිවිය හා අගහරු අතර සත්‍ය වශයෙන්ම තොරතුරු හුවමාරුවට මිනිත්තු 20ක් ගතවීම මෙහිදී අනුකරණය කෙරිණි.

නුදුරු අනාගතයේදී සිදු කෙරෙන අගහරු මෙහෙයුම වලදී ගගනගාමීන්ට හා පර්‍යේෂකයින්ට දැරීමට සිදුවන දිගුකාලීනා හා අසීරු හුදකලා තත්ත්වය වෙත මුහුණ දිය යුතු ආකරය පිරික්සීම සදහා සිදු කරනු ලබන මෙම  HI - SEAS Simulation අතුරින් දීර්ඝතම පරීක්ෂාව මෙය වූ අතර, නාසා ආයතනයේ ප්‍රතිපාදන මත හවායි විශ්වවිද්‍යාලය මගින් මෙය දියත් කරන ලදි.

පෙර පරීක්ෂණ මාස අටක් වැනි කාල සීමාවකට සීමා වී තිබූ අතර, මෙම පරීක්ෂණය එහිලා වසරක කාලයක් පුරාවට පැවති හෙයින් නව නාසා ආයතනික වාර්තාවකට හිමිකම් කියයි.

නමුත් යුරෝපය හා චීනය එක්ව 2007 හා 2011 කාලසීමාව තුළ දී සිදුකල Mars - 500 මෙහෙයුම දින 520 ක් පුරාවට පැවතිණි. එය සමග සසදන කල මෙය කුඩා කාලයකි.

කෙසේ නමුත් නවතම HI - SEAS කණ්ඩායම ඉතා සුභවාදී මතයක් සිටින අතර, අනාගතයේදී රතු ග්‍රහයා වෙත ගමන් කරන ගගනගාමීන් හට දිගු කාලයක් තිස්සේ වැසුණු පරිසරයක විසීමේ දී මතුවන තාක්ෂණික හා මානසික බාධක ජය ගත නොහැකි ඒවා නොවන බව ඔවුන් තම සොයාගැනීම් තුළින් යෝජනා කරයි.

"මගේ මතයට අනුව නුදුරු අනාගතයේදී අගහරු වෙත කෙරෙන මෙහෙයුම් තාත්වික වනු ඇත" යි මෙම පරීක්ෂ්ණයට සහභාගි වූ ප්‍රංශ ජාතික තාරකා ජීව විද්‍යායකු වන Cyprien Verseux පවසා සිටියි. "එහිදී මතුවන තාක්ෂණික හා මානසික ගැටලු අභිබවා යාමට අපට හැකිවනු ඇතැයි ඔහු තවදුරටත් ප්‍රකාශ කරයි.
 
Cyprien Verseux ට අමතරව මෙම කණ්ඩායම භෞතික විද්‍යායෙකු, වාස්තු විද්‍යායෙකු, පාංශු විද්‍යායෙකු, ස්නායු විද්‍යායෙකු හා ඉංජිනේරුවකු ගෙන් සමන්විත විය.

මොවුන් හට මානව ලෝකයෙන් ඈත් වී සිටිමට පමණක් නොව  ඉතාමත් සීමාසහිත කුටියක ( දිග මීටර 11 ක් හා පළල් මීටර 6 ක් වූ) එකිනෙකා හා ඉතා සමීපව ජීවත් වීමටද සිදු විය.

ඔවුන්ගේ ආහාර වූයේ මෙහෙයුම සදහා ඔවුන් මුලදී රැගෙන ගිය කුඩු කරන ලද ආහාර ද්‍රව්‍ය හා ටින් කළ මාළු විය. 

මෙවන් පරිසරයකදී හට ගත හැකි මානසික ආචරණ පිරික්සීමට අමතරව,මෙම පර්‍යේෂකයින් විසින් මෙම නිසරු භූමියෙන් ජලය නිස්සාරණය කිරීම වැනි වැනි කටයුතු වලද නිරත විය. අගහරු මත දී, ජල හිගය, ජීවිතයත් මරණයත් තීරණය කිරීම මෙයට හේතුවයි.

"මෙයින් පෙනී යන්නේ,අපට වියළි යැයි පෙනෙන භූමියකින් පවා ජලය ලබා ගතහැකි බවයි. මෙහිදී අප භාවිතා කළ හරිතාගාර සැකැස්ම අගහරු මත ජල නිස්සාරණයට ද භාවිතා කළ හැකි වනු ඇත" යි ජර්මන් ජාතික පර්‍යේෂක Christiane Heinicke පවසා සිටියි.

ඔවුන්ට මතුවූ තවත් ප්‍රධානතම ගැටලුවක් වූයේ, ඔවුන්ට ඇතිවන අලස ස්වභාවය පළවා හැරීමය. මෙහිලා සල්සා නර්තනය ඉගෙන ගැනීම හා ukulele යන සංගීත භාණ්ඩය වාදනය කිරීම ඔවුන් විසින් සිදු කරන ලදි.

"අපට සෑමවිටම එකම ස්ථානයේ එකම පුද්ගලයින් සමග සිටීමට සිදුවුණි" යැයි Cyprien Verseux ප්‍රකාශ කලේය.

මීළග පරික්ෂණය සදහා සහභාගී වන පිරිස සදහා ඔහුගේ අවවාදය නම් "කියවීම සදහා පොත් රැගෙන එන්න" යන්නයි.








